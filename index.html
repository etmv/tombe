<!DOCTYPE html>
<html>
 <head>
  <meta charset='utf-8' />
  <title> Reputatie en de dood </title>
  <meta name='viewport' content='initial-scale=1,maximum-scale=1,user-scalable=no' />
  <link rel="stylesheet" media="screen" href="https://fonts.googleapis.com/css?family=Lora&display=swap" type="text/css"/>
  <link rel="stylesheet" href="style.css">
  
  
 <div class="topnav">
  <a class="active" href="#home">Home</a>
  <a href="reputatie in de ruïne.html">Reputatie in de Ruïne</a>
  <a href="Podcast & Video.html">Podcast & Video</a>
</div>
  
</head>
<body>
  <h1>'Vreemdeling, blijf een tijdje'</h1>
 
 
  <p> 
   <img src="files/Tomb Phileros.jpg" alt="Tombe Phileros" id="Tombe-Phileros" style="float:right" />
   Iedereen vindt reputatie belangrijk. Kijk maar eens naar al die socialmedia-accounts: Facebook, Instagram, Twitter. Overal proberen 
   we onszelf van onze beste kant te laten zien. Over elke post wordt nagedacht: hoe sta ik op de foto? Moet er een filter overheen? 
   Welke tekst zal ik eronder zetten? Vrijwel alles wat we online zetten doen we in de hoop dat een bekende ofwel een vreemde even 
   blijft hangen bij je post. 
   <br> 
   <br> 
   Tweeduizend jaar geleden was het niet veel anders in het Romeinse Rijk. De Romeinen vonden hun eigen reputatie ook heel belangrijk, 
   maar hadden daarvoor uiteraard geen sociale media tot hun beschikking. Zij gebruikten hele andere media om hun reputatie te vestigen.
   Neem bijvoorbeeld het Pantheon in Rome. Hierop staat in enorme letters dat Marcus Agrippa, de beste vriend en rechterhand van keizer 
   Augustus, het Pantheon gebouwd had, en daarom wist iedereen in Rome dat Agrippa wel een belangrijke man moest zijn met een enorm 
   prestige. De gewone, doorsnee Romein had uiteraard het geld niet om zo'n gebouw neer te zetten en zijn naam erop te plaatsen, maar 
   hij kon wel op een andere manier zichzelf van zijn beste kant laten zien: door het plaatsen van een graftombe. 
   <br> 
   <br> 
   Een goed voorbeeld is de beroemde stad Pompeii, die in 79 n.Chr. door as van de vulkaan Vesuvius bedekt werd. De necropolissen, de 
   openbare begraafplaatsen waar de inwoners van Pompeii hun doden eerden, staan vol met tombes die de herinnering aan de doden levend 
   houden. Te midden van al die tombes moest iedereen zijn best doen om de eigen tombe te laten opvallen, bijvoorbeeld met een beeld of 
   inscriptie. Wie dat op een wel heel bijzondere manier deed, was, Publius Vesonius Phileros, een voormalige slaaf die zichzelf omhoog 
   had gewerkt en uiteindelijk een belangrijke priester was geworden. Om de aandacht van de voorbijgangers te krijgen Plaatste Phileros 
   een opvallende inscriptie op zijn tombe: ‘vreemdeling, blijf een tijdje als het niet teveel moeite is’. Bovendien liet hij deze tombe
   niet alleen voor zichzelf neerzetten, maar ook voor zijn hele familie, zijn patrones (voormalige eigenaar) en voor een goede vriend.
   En die vriend komt er wel heel ongenadig vanaf in een tweede inscriptie op de tombe. Wat deed Phileros om de reputatie van zijn 
   vriend in het openbaar te ruïneren?
   <br> 
   <br> 
   <br> 
   <br> 
   Onder het kopje ‘Reputatie in de Ruïne’ lees je meer over de inhoud van Phileros’ inscripties en hoe hij een voormalige vriend te 
   gronde probeert te richten. In een video laat ik de verschillen en overeenkomsten tussen huidige begraafplaatsen en Romeinse 
   necropolissen zien. En in een podcast vertel ik meer over <i>Damnatio Memoriae</i>: het wissen van een persoon uit het collectieve 
   geheugen van de samenleving.
  </p>
 
  <div class="row">
   <div class="column">
    <img src="files/Necropolis Nuceria poort.jpg" alt="Necropolis Nuceria poort Pompeii" style="width:100%, height:100%">
   </div>
   <div class="column">
    <img src="files/Tombes Nuceria poort.jpg" alt="Tombes Nuceria poort" style="width:100%, height:100%">
   </div>
   <div class="column">
    <img src="files/Pompeii.jpg" alt="Pompeii" style="width:100%, height:100%">
   </div>
 </div>

</body>
</html>
