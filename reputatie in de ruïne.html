<!DOCTYPE html>
<html>
 <head>
  <meta charset='utf-8' />
  <title> Reputatie en de dood </title>
  <meta name='viewport' content='initial-scale=1,maximum-scale=1,user-scalable=no' />
  <link rel="stylesheet" media="screen" href="https://fonts.googleapis.com/css?family=Lora&display=swap" type="text/css"/>
  <link rel="stylesheet" href="style.css">
  
  
 <div class="topnav">
  <a href="index.html" href="#home">Home</a>
  <a class="active" href="reputatie in de ruïne">Reputatie in de Ruïne</a>
  <a href="Podcast & Video.html">Podcast & Video</a>
</div>
  
</head>
 <body>
   
  <h1>Reputatie in de Ruïne</h1>
 
  <p> 
    <img src="files/Standbeelden Phileros.jpg" alt="Standbeelden op Tombe Phileros" id="Standbeelden-Phileros" style="float:right" />
    Necropolissen in de Romeinse tijd bevonden zich vrijwel altijd langs wegen net buiten de stad. Iedereen kwam er dus langs; zowel 
    vreemdelingen als bekenden zagen en lazen wat er was gebeurd. Net als vreemdelingen en bekenden onze posts op social media kunnen 
    zien en lezen. Beide zijn ideale locaties om een reputatie te ruïneren.
    <br> 
    <br> 
    Eén van de tombes op zo’n Romeinse necropolis is die van de vrijgelatene Publius Vesonius Phileros. De drie standbeelden op de 6,5 
    meter hoge tombe vallen meteen op (zie foto hiernaast). Dit zijn de belangrijkste ‘bewoners’ van deze tombe: Phileros zelf aan de 
    linkerkant, zijn patrones (voormalige eigenaar) in het midden en rechts zijn voormalige vriend. We weten dat de standbeelden 
    deze personen moeten zijn omdat zij beschreven worden in de inscriptie met de rode letters op elegant wit marmer (zie foto 
    linksonder). Eerst vertelt Phileros daar over zichzelf en zijn carrière, vervolgens noemt hij Vesonia, zijn patrones, en als laatste
    noemt hij Marcus Orfellius Faustus, zijn goede vriend.
    <br> 
    <br> 
    De andere inscriptie, die is geschreven op een donkere, sombere steen, is wat deze tombe en dit verhaal zo uniek maakt (zie foto
    rechtsonder). Phileros beschrijft hierin hartverscheurend hoe ‘een man van wie ik hoopte dat hij mijn vriend was’ zaken tegen 
    hem aanspande en gerechtelijke procedures begon. Met deze man bedoelt hij natuurlijk de persoon die hij in de inscriptie erboven 
    nog omschreef als vriend: Faustus. Hierna bedankt Phileros de goden dat hij zelf onschuldig is en komt hij met een enigszins 
    cryptische afsluiting: ‘mogen de goden van de onderwereld diegenen die liegen niet ontvangen.’ Uiteraard verwijzen deze regels 
    naar de valse aantijgingen van zijn voormalige vriend.
   </p>
  
  <div class="rij">
   <div class="colum">
    <img src="files/Inscriptie 1 Phileros.jpg" alt="Inscriptie 1 Phileros" style="width:100%">
   </div>
   <div class="colum">
    <img src="files/Inscriptie 2 Phileros.jpg" alt="Inscriptie 2 Phileros" style="width:100%">
   </div>
  </div>
   

  <p>
   <img src="files/Achterkant tombe Phileros.jpg" alt="Achterkant Tombe Phileros" id="Achterkant-tombe-Phileros" style="float:right" />
    Dat Phileros’ beschuldigingen niet alleen bij woorden bleven, maar dat hij ook actie ondernam blijkt uit de situatie aan de 
    achterkant van zijn tombe. Hier werden alle urnen met as van Phileros en zijn familie begraven. De meeste prominente plek voor de 
    urn was in de nis in de tombe zelf (zie foto hiernaast van de achterkant van de tombe). Oorspronkelijk was deze nis bedoeld voor zowel 
    Phileros als zijn vriend Faustus. Maar na het bedrog van zijn vriend verwijderde Phileros het muurtje dat tussen hun urnen in zou 
    staan en gebruikte hij het voor alleen zijn eigen urn. Faustus was officieel verbannen van Phileros’ terrein. 
    <br> 
    <br> 
    Toen Phileros deze tombe terwijl hij zelf nog leefde liet bouwen was hij dus vrienden met Faustus. Verwijzen naar vrienden in een 
    inscriptie op een tombe was niet uniek in de Romeinse tijd, maar het was ook geen gewoonte. Faustus moet dus een erg goede vriend 
    zijn geweest van Phileros totdat de vriendschap eindigde en Phileros besloot zijn voormalige vriend te schande te maken door de 
    tweede inscriptie toe te voegen en Faustus te verbannen uit zijn tombe. 
    <br> 
    <br> 
    In plaats van het verwijderen van Faustus’ standbeeld en het wissen van zijn naam, wat vaker gebeurde in de oudheid (luister voor 
    meer informatie hierover naar mijn <a href="https://etmv.github.io/tombe/Podcast%20&%20Video.html">podcast</a>), voegde Phileros 
    een inscriptie toe om de reputatie van Faustus te ruïneren en zijn eigen reputatie te herstellen. Tegenwoordig wordt social media 
    vaak ook gebruikt om iemand publiekelijk aan de schandpaal te nagelen. Een beroemd persoon, een belangrijke nieuwspagina of een 
    populaire scholier hoeft maar één bericht de wereld in te sturen en iemands reputatie kan een flinke knauw krijgen.
    <br> 
    <br> 
    Zowel nu als in de oudheid gebruiken we media om onze eigen reputatie te verbeteren en te bestendigen. En zowel nu als in de 
    oudheid zijn er mensen die media gebruiken om andermans reputatie te verwoesten. 
  </p>
  <img src="files/Vesuvius.jpg" alt="Vesuvius" id="Vesuvius" style="display: block; margin-left: auto; margin-right: auto;" />
  
 </body>
</html>
  
